<html>
<head>
  <meta charset="utf-8">
	<title>Rewolta</title>
		<style>
<!--
body,tr,td {
color: #6B8A5A;
font-family:  verdana;
font-size: 12px;
line-height: 15px;
}
A:link { text-decoration: none; background-color:none; color:#82A871; font-weight: bold;}
A:visited { text-decoration: none; background-color:none; color:#82A871; font-weight: bold}
a:hover { text-decoration: none ; color:#B8D6C4; background-color: none; font-weight: bold}
body {
scrollbar-base-color: #82A871;
scrollbar-track-color: #B5D3C6;}
-->
</style>
</head>

<body bgcolor="#B5D3C6" background="img/LjMiZ2.jpg" style="background-repeat:repeat-y;">
<img src="img/LjMiZ1.jpg"  border="0" style="position:absolute; left:0; top:0;">

<div style="position:absolute; left:5; top:310; width:230;" class="text" align="justify">
<font face="Verdana" align="justify">
<li><a href="/">Strona główna</a></li><br>
<li><a href="PRL.html">Telepeerele</a></li><br>
<li><a href="LjMiZ.html">Lekka jazda</a></li><br>
<li><a href="oTMN.html">Tygodnik Moralnego Niepokoju</a></li><br>
<li><a href="horubala.html">Andrzej Horubała</a></li><br>
<li><a href="uszynska.html">Monika Uszyńska</a></li><br>
<li><a href="galeria.html">Galeria</a></li>
<br><br><br><br><br><br><br>

</div>
<div style="position:absolute; left:253; top:276; width:485; text-align:justify;" class="text" align="justify">
<font face="Verdana" align="justify">
<big>
T</big>ygodnik "Lekka jazda Mazurka i Zalewskiego" to autorski talk show z udziałem polityków z pierwszych stron gazet prowadzony przez duet dziennikarzy Robert Mazurek - Igor Zalewski.
<br>
<br><a href="img/MiZ-duze.jpg"><img src="img/MiZ-male.jpg" border="0" align="right"></a><br>
Robert Mazurek i Igor Zalewski, którzy szerokiej publiczności dali się poznać jako autorzy kontrowersyjnej rubryki tygodnika "Wprost" - "Z życia koalicji, z życia opozycji" złośliwie i dowcipnie komentującej polską scenę polityczną, pragną w programie telewizyjnym zachować ironiczny dystans wobec zdarzeń i deklaracji polityków.
<br>
<br><br>
<div align="right"><a href="img/MiZ-duze.jpg">kliknij, aby powiększyć</a></div><br>
<br>Do studia zapraszają prominentnych polityków, by w luźnej, rozrywkowej atmosferze weekendu porozmawiać o bieżących wydarzeniach na polskiej scenie politycznej. Formalnie jest to klasyczny talk show: z żywo reagującą publicznością, ze swobodnym przerzucaniem się z tematu na temat, z żartami, niespodziewanymi materiałami filmowymi, muzycznymi przerywnikami. Jednak ranga gości powoduje, że czasami padają ważkie deklaracje lub ujawniane są ciekawe informacje zza kulis życia politycznego.
<br>
<br>Zalewski i Mazurek - przyjaźnie nastawieni do świata i ludzi, ale przecież mocno zniesmaczeni niektórymi zachowaniami polityków, starają się rozmawiać z nimi porzucając dyplomację i język koturnowej publicystyki.
<br>
<br>W pierwszym odcinku Mazurek i Zalewski gościli profesora Zbigniewa Religę, jak również barwnego polityka KPN Adama Słomkę. Za stołem miksującym stał DJ Macu. Prowadzącym asystowała zaś modelka Maria Aguero.
<br>
<img src="img/MiZiM.jpg" border="0">
<br>
<br>Zaproszenia do programu nie odrzucił inny kandydat na prezydenta, Marek Borowski. Lider SdPl był gościem w drugim odcinku "Lekkiej jazdy Mazurka i Zalewskiego".  Wypowiedziane przez niego podczas rozmowy słowa "chcecie mnie dobić, to mnie dobijcie", świadczą, że swoich gości gospodarze programu nie oszczędzają. DJ Macu zadbał o oprawę muzyczną, a Maria Aguero przyniosła dla Marka Borowskiego setkę kapsli i whisky.
<br>
<br>Trzecia odsłona programu przebiegła pod znakiem prawicy (folklorystycznej). Zygmunt Wrzodak chciał gejów i lesbijki zamykać w szpitalach, a Jacek Kurski po serii pytań zmienił nazwę programu na "Warszawską masakrę piłą mechaniczną". Płytami kręcił DJ Kostek, gościom i gospodarzom asystowała oczywiście Maria.
<br>
<br>W czwartym odcinku Mazurek i Zalewski starli się z Janem Rokitą, czyli być może premierem przyszłego rządu. Lider Platformy Obywatelskiej nie krył zdziwienia obecnością w studiu żywej krowy. Po paru minutach rozmowy z dziennikarzami tygodnika "Wprost", Rokita sam rozwiązał tę zagadkę. "Krowa nie zmienia poglądów" - oświeciło polityka PO, któremu Mazurek i Zalewski dowodzili, że w III RP w wielu sprawach (lustracja, dekomunizacja, stosunek do braci Kaczyńskich), zmienił poglądy i to radykalnie.
 <br><br>    Józef Oleksy - kolejny gość gospodarzy programu - przekonywał, że jest dobrym liderem SLD. Chyba jednak nie przekonał Mazurka i Zalewskiego, skoro w prezencie otrzymał od nich zabawkę w postaci samochodu-karawanu. Oleksy podarunek przyjął, podkreślając zarazem, że nie czuje się grabarzem własnej partii.

<br><br>W siódmym odcinku (wreszcie) w roli głównej wystąpiła kobieta. Prosto ze świdnika. Zyta Gilowska, kandydadtka PO na ministra finansów. Po obejrzeniu filmiku o dziwnych przypadkach zachowań dotychczasowych gospodarzy ministerstwa, przyznała, że gmaszysko to ma w sobie coś upiornego, ale ona do strachliwych nie należy. Za odwagę otrzymała wielkanocnego Mazurka (nie Roberta, tylko ciacho).

<br><br>Wyjątkowy charakter miał następny odcinek programu. Rzymski odcinek. Mazurek i Zalewski (ten ostatni po raz pierwszy "pod krawatem"), gościli u Prymasa Józefa Glempa, w przeddzień rozpoczęcia konklawe. Kardynał nie zdradził na kogo będzie głosował, bo groziłaby mu ekskomunika. Eksomunika nie grozi mu natomiast za to, że opowiedział się za otwartą lustracją polskiego duchowieństwa.

<br><br>W najbliższą niedzielę, Mazurek i Zalewski gościć będą Zbigniewa Ziobro z PiS - ugrupowania, które ostatnio wyszło na prowadzenie w sondażach popularności partii.
<br><br>
<img src="img/Lj-studio.jpg" border="0"><br>
<br>"Lekka jazda Mazurka i Zalewskiego" to program rozrywkowy i publicystyczny w jednym. To gatunek infotainmentu, który ma szansę zyskać wielką sympatię widzów...
<br><br>

<br>EMISJA: TVP 1, niedziela godzina 22:05.
<br>
<br>"Lekka jazda Mazurka i Zalewskiego"
<br>Produkcja: Rewolta sp. z o.o. na zlecenie Programu 1 Telewizji Polskiej
<br>Czas trwania: 25 minut
<br>
<br>Reżyseria: Andrzej Horubała
<br>Scenografia: Anna Brodnicka


<br><br>
</div>

</body>
</html>
